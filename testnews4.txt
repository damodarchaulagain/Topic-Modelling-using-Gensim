
१४ फागुन, काठमाडौं । आर्सनललाई हराउँदै म्यानचेष्टर सिटीले काराबाओ कप फुटबलको उपाधि जितेको छ । यो सिटीको प्रशिक्षकको रुपमा पेप ग्वार्डिओलाको पहिलो ट्रफी हो ।आइतबार राति भएको खेलमा म्यानचेष्टर सिटीले आर्सनललाई ३–० गोल अन्तरले हराएको हो ।वेम्बलीमा भएको खेलमा सिटीले १८ औं मिनेटमा सर्जिओ एग्युरोको गोलबाट अग्रता लिएको थियो ।बाँकी दुई गोल भने दोस्रो हाफमा भयो । ५८ औं मिनेटमा कोम्पोनीले गोल गरे भने ७ मिनेटपछि नै डेभिड सिल्भाले गोल गर्दै म्यानचेष्टर सिटीको जित सुनिश्चित गरे ।